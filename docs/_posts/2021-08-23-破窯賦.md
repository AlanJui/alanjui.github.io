---
title: 破窯賦
summary: 用河洛話發音朗誦的勸世文
tags:
  - 漢語
  - 古文
meta:
  - property: "og:image"
    content: "https://alanjui.github.io/assets/img/Manjaro-KDE.jpeg"
date: 2021/08/23
author: 居正中
location: 汐止
archived: false
---

<div style="position: relative;
            padding-bottom: 56.25%; /* 16:9 */
            height: 0;">
  <iframe style="position: absolute;
                 top: 0;
                 left: 0;
                 width: 100%;
                 height: 100%;"
    width="560" height="315" src="https://www.youtube.com/embed/4LlFXJSQGc4" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

《破窯賦》呂蒙正

天有不測風雲，人有旦夕禍福。蓋聞蜈蚣百足，行不及蛇;雉雞兩翼，

飛不及鳥。馬有追風之雄，無人不能自往;人有沖天之志，非運不能自通。

貧賤不能移，富貴不能屈。文章蓋世，孔子厄於陳邦;武略超群，

太公釣於渭水。顏回短命，原非凶惡之徒!

盜跖長年，豈是善良之輩?

堯帝稱聖，卻生不肖之兒;

瞽眅雖頑，反生大孝之子。

張良原是布衣，蕭何曾為筆史，

晏子身形短劣，封為齊國賢臣;

孔明臥居草蘆，能做蜀漢軍師。

李廣才誇射虎，到老無封;

馮唐胸有安邦之志，一生不遇。

漢王柔弱，有萬里之山河;

楚霸英雄，難免烏江自刎。

伍員乞食於吳市，韓信受辱於跨下，

及至運到，腰懸王印，一旦時衰，傷於陰人之手。

王翦收趙，統百萬之雄兵，主上猜疑，卒至身首兩分。

人生在世，有先貧而後富，有先富而後貧，有少壯而老衰，

青年美婦卻配愚蠢之夫，俊俏才郎卻配粗醜之婦;

才疏學淺，少年及第登科;滿腹文章，皓首仍在深山。

青樓妓女時來配作夫人，閏閣嬌娥運舛反為娼妓。

蛟龍未遇，潛身於魚蝦之中;君子失時，拱手於小人之下。

初貧君子常存禮義之容，乍富小人不脫賤寒之體，

時雖不足，只宜守分安心，心存不欺，必有榮華之日。

天不得時，三光失曜，地不得時，草木不生，人不得時，運道不通，

人若不依根基，誰不欲富貴也，

吾昔日被困破窯，日則求於僧膳，夜則宿於破窯，

思衣不能遮其體，思食不能充其飢，

上人憎，下人壓，人道吾賤非賤也，

此乃時也、命也、運也。

今日官居極品，位列三台，屈膝於一人之下，立身於萬人之上，

思衣有羅絹千箱，思食有珍饈百味，上人趨，下今羨，人道我貴非貴也，

亦乃時也、命也、運也，非吾之能也。

人生各有其時，富貴不能盡欺，天理循環，因而復始者也，

人能知足，不怨天地，順天理立善造命運。

嘆詩一首:

鶉衣百結不堪縫，一片飛西一片東，朝怕嶺頭雲蔽日，暮驚洞口鵲呼風，

半斤米栗無能買，滿腹文章總是空，幾度欲投江海去，術人許我有三公，

貧窮如虎，驚走六親，心正無虧，亦得安康，

人貧志短語言低，馬瘦毛長無力嘶，得意貓兒雄似虎，失群鸞鳳不如雞，

龍游淺水遭蝦戲，虎落平陽被犬欺，命裡未逢君且待，寬宏大量成富貴。

認命、知命、然後聽天可也。

::: tip
【注音版】漢字右邊加註《方音符號》，可供拼音使用。
:::

<div style="position: relative;
            padding-bottom: 56.25%; /* 16:9 */
            height: 0;">
  <iframe style="position: absolute;
                 top: 0;
                 left: 0;
                 width: 100%;
                 height: 100%;"
    width="560" height="315" src="https://www.youtube.com/embed/t8XHasYs5jY" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

<Disqus/>
